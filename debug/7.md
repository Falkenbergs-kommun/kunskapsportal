# 1.5 Huvudmannens resultatanalys och plan för förbättrad undervisningskvalitet för gymnasieskola, anpassad gymnasieskola och IM 2024.pdf

# **Utbildning Falkenberg**

## **RESULTATANALYS LÅ 2023-2024 samt PLAN FÖR FÖRBÄTTRAD UNDERVISNINGSKVALITET LÅ 2023-2024**

Gymnasieskola, anpassad gymnasieskola och IM

# UPPFÖLJNING/UTVÄRDERING FÖREGÅENDE ÅRS FÖRBÄTTRINGSARBETE/ INSATSER 

## GYMNASIESKOLA INKL ANPASSAD GYMNASIESKOLA OCH IM

## Förbättringsområde

Mål och förväntad effekt

## Positiv lärandeidentitet

Det långsiktiga målet är att alla elever upplever en positiv lärandeidentitet. Det kortsiktiga för LÅ 2023-2024 är att andelen elever som upplever en positiv lärandeidentitet ökar jämfört med föregående läsår.

Förväntad effekt:

- Elever upplever i högre grad inflytande, delaktighet och motivation.
- Elever upplever i högre grad att undervisningen gör dem nyfikna så att de får lust att lära mer.
- Andel elever med betyg E eller högre i samtliga kurser ökar i jämförelse med föregående år.
- Andel elever med examen ökar i jämförelse med föregående år.
- Närvaron ökar jämfört med föregående år.

## Utvärdering

Vilken effekt har de planerade förbättringsinsatserna haft? Ska insatserna fortgå, förändras eller avslutas?

En utmaning är att elevenkäten har en ny utformning sedan denna plan formulerades. Den nya elevenkäten ger en blandad bild av elevernas lärandeidentitet. Många elever upplever att de får tillräckliga utmaningar och att lärarna hjälper dem att tro på sin egen förmåga, vilket är positiva tecken. Samtidigt visar svaren att många elever kämpar med motivation och intresse för skolarbetet, och upplever brist på arbetsro på vissa program. Detta indikerar att elevernas lärandeidentitet skulle kunna stärkas ytterligare genom ökat fokus på att väcka nyfikenhet och engagemang, samt förbättra lärmiljön för att minska störningar.

Frågan "Hur ofta får lärarna dig att bli intresserad av skolarbetet?" ger en viktig indikator på elevernas motivation, som är central för en positiv lärandeidentitet: Endast 5.6\\% säger att de alltid blir intresserade. $23.7 \\%$ upplever det ofta, medan $47.7 \\%$ säger att detta händer ibland. $19.2 \\%$ svarar att de sällan blir intresserade av skolarbetet. Detta visar att många elever kämpar med att känna ett genuint intresse för sitt skolarbete, vilket kan påverka deras lärandeidentitet negativt. Om elever inte känner nyfikenhet eller engagemang för sitt arbete kan de ha svårt att se sig själva som framgångsrika och motiverade elever.

Andelen elever med betyg E eller högre i samtliga kurser är oförändrad jämfört med föregående år. Andelen elever som tar examen från Falkenbergs gymnasieskola fortsätter dock att öka från 82,9 procent till 85,7 procent jämfört med föregående år. Examensgraden går upp för såväl högskoleförberedande som yrkesprogram.

Den totala närvaron har ökat med 0,4 procentenheter, men närvaron behöver fortfarande öka.

Sammanfattningsvis synliggörs att elevernas lärandeidentitet fortfarande behöver stärkas. Ett fortsatt fokus på tillgänglig undervisning antas ge effekt över tid.

Insatserna fortsätter med att huvudmannen skapar förutsättningar och bygger kapacitet hos rektorerna att realisera den skolövergripande plan för förbättrad undervisningskvalitet samt strategi för förbättringsarbetet. Målformuleringen fortgår dock inte utan inkluderas i den skolövergripande planen för förbättringsarbetet på skolan kring relationellt förhållningssätt och tillgänglig undervisning.

Frånvaron följs upp på huvudmannanivå. Denna uppföljning kan behöva intensifieras och genom den synliggöra om det behövs göras några riktade insatser. Vid uppföljningen synliggjordes att strukturerade samtalet i frånvarotrappan inte används eller dokumenteras i tillräcklig grad vilket motverkar möjligheterna att analysera och arbeta effektfullt närvarofrämjande. Trots ökade insatser för strukturerade samtal är det fortfarande stora variationer i hur dessa genomförs bland lärare. Vissa mentorer behöver mer stöd och uppföljning för att säkerställa att samtalen hålls på ett konsekvent och ändamålsenligt sätt.

Insatsen kring frånvaron omformuleras till ett förbättringsområde kommande läsår. Det blir ett ökat fokus på elevernas frånvaro och närvarofrämjande arbete där insatser framskrivs kopplat till detta område.

Resultatanalys LÅ 2023-2024 samt Plan för förbättrad undervisningskvalitet LÅ 2024-2025

## Andel elever med examen

Det kortsiktiga för LÅ 2023-2024 är att andelen elever som tar examen ökar jämfört med föregående läsår. Det kortsiktiga målet för LÅ 2024-2025 är att andelen elever som tar examen ligger över det modellberäknade värdet, det vill säga att andelen ligger över förväntat resultat utifrån socioekonomiska förutsättningar.

Förväntad effekt:

- Elever upplever i högre grad inflytande, delaktighet och motivation.
- Elever upplever i högre grad att undervisningen gör dem nyfikna så att de får lust att lära mer.
- Andel elever med betyg E eller högre i samtliga kurser ökar i jämförelse med föregående år.

## Examen trend



Andelen elever som tar examen från Falkenbergs gymnasieskola fortsätter dock att öka från 82,9 procent till 85,7 procent jämfört med föregående år. Examensgraden går upp för såväl högskoleförberedande som yrkesprogram. Andelen elever med betyg E eller högre i samtliga kurser är oförändrad jämfört med föregående år. Det synliggörs dock ingen effekt kopplat till elevernas upplevelse av inflytande, delaktighet, motivation.

Under föregående år har vi haft en rad möten med rektorerna som har fokuserat på strategiska förbättringsområden och operativt ledningsarbete. Dessa möten har inkluderat:

- Arbete med undervisningskvalitet: Flera möten har haft fokus på att utveckla en plan för förbättrad undervisningskvalitet, där rektorerna har diskuterat pedagogiska metoder och strategier för att höja nivån i undervisningen.
- Närvaro och elevhälsa: En viktig del av mötena har handlat om implementeringen av närvaroplanen och arbetet med elevhälsoplanen. Det har diskuterats rutiner för närvaro och hur elevhälsoteamen kan integreras bättre i skolans verksamhet.



- Strategiska diskussioner kopplade till Utbildning Falkenberg: Rektorerna har också arbetat med att utveckla ledarhandlingar och förbättringsarbete kopplat till Utbildning Falkenberg, med ett särskilt fokus på ledarskapets roll i förbättringsarbetet inom gymnasie- och vuxenutbildningen.
- Resultatanalys och nationell jämförelse: Det har hållits möten för att analysera resultaten på både enhets- och huvudmannanivå, samt jämförelser med nationell statistik för att utvärdera skolans prestation i förhållande till andra kommuner.
- Professionellt lärande och planering av lärmöten: Fokus har legat på professionell utveckling för skolledare och hur lärmöten kan planeras för att stödja skolans strategiska mål, inklusive workshops och dialoger kring resultat och förbättringsarbete inför kommande terminer.

Dessa möten har haft en central roll i att driva förbättringsarbetet framåt och har kombinerat både långsiktiga strategier och kortsiktiga operativa insatser.

Insatserna fortsätter med att huvudmannen skapar förutsättningar och bygger kapacitet hos rektorerna att realisera den skolövergripande plan för förbättrad undervisningskvalitet samt strategi för förbättringsarbetet. Målformuleringen fortgår dock inte utan inkluderas i den skolövergripande planen för förbättringsarbetet på skolan kring relationellt förhållningssätt och tillgänglig undervisning. Genom detta gemensamma arbete antas effekten bli att examensgraden fortsätter att öka.

Resultatanalys LÅ 2023-2024 samt Plan för förbättrad undervisningskvalitet LÅ 2024-2025

Andel höga betyg Det långsiktiga målet är att andelen höga betyg på yrkesprogrammen ökar. Det mest förekommande betyget ska vara C eller högre. Det långsiktiga målet på högskoleförberedande programmen är att det mest förekommande betyget ska vara C eller högre.

Det kortsiktiga målet för LÅ 2023-2024 är att bibehålla betygsfördelningen eller öka densamma för högskoleförberedande program. Det kortsiktiga målet för LÅ 2023-2024 är att öka andelen höga betyg på yrkesprogrammen jämfört med tidigare läsår.

Förväntad effekt:

- Andelen elever som upplever en positiv lärandeidentitet ökar jämfört med föregående läsår.
- Elever upplever i högre grad inflytande, delaktighet och motivation.
- Elever upplever i högre grad att undervisningen gör dem



På de högskoleförberedande programmen (enhet 2) har andel A sjunkit med 0,3 procentenheter och andel C med 0,4 procentenheter. Andel B har dock ökat med 1 procentenheter och D med 0,5 procentenheter. Andel E har ökat med 1,9 procentenheter medan andel F har sjunkit med 2,4 procentenheter.

Inga statistiskt säkerställda förbättringar kan synliggöras. Formuleringen samt genomförandet av arbetet på huvudmannanivå är tveksamt.



Resultatanalys LÅ 2023-2024 samt Plan för förbättrad undervisningskvalitet LÅ 2024-2025

nyfikna så att de får lust att lära mer. • Det mest förekommande betyg på yrkesprogram är D istället för E.



På yrkesprogrammen (enhet 3) har andel A har ökat med 0,3 procentenheter. Såväl andel B som C har dessutom ökat med 1,3 procentenheter jämfört med föregående år, medan andel D har sjunkit med 1,1 procentenhet. Andel E har ökat med 1,6 procentenheter medan andel F har sjunkit med 3,3 procentenheter. Trots att betyg E fortsättningsvis är det mest förekommande betygssteget så indikerar resultaten att förbättringsarbetet ger effekt.

Förbättringsområdet kommer inte att fortgå kommande läsår, men ett effektivt närvaroarbete kan komma att påverka betygen positivt framgent. Så varför huvudmannen fortsättningsvis kommer att följa upp betygsfördelningen.



# Underlag till resultatanalysen 

Bilaga 1: Resultatsammanställning gymnasieskolan, anpassad gymnasieskola, IM LÅ 2023-2024 Bilaga 2: Sammanfattning av workshop huvudmannens resultatanalys verksamhetsnivå gymnasieskolan, anpassad gymnasieskola och IM LÅ 2023-2024

## IDENTIFIERING AV STYRKOR I VERKSAMHETEN

Beskriv vad i verksamheten som är välfungerande.

## GYMNASIESKOLA INKL ANPASSAD GYMNASIESKOLA OCH IM

## Positiva kunskapsresultat

Andelen elever som tar examen från Falkenbergs gymnasieskola fortsätter att öka från 82,9 procent till 85,7 procent jämfört med föregående år. Examensgraden går upp för såväl högskoleförberedande som yrkesprogram. Program som teknikprogrammet och humanistiska programmet visar överlag positiva kunskapsresultat. Utöver dessa program sticker även följande ut positivt kopplat till andel elever med examen: estetiska programmet, el- och energiprogrammet, vård- och omsorgsprogrammet och fordonsprogrammet. Detta kan indikera att dessa program har effektiva undervisningsmetoder och en välfungerande stödstruktur.

## Hög andel legitimerade lärare

En av de starkaste sidorna är att många av programmen, särskilt inom barn- och fritidsprogrammet och andra yrkesämnen, har en hög andel legitimerade lärare. Detta tyder på en hög pedagogisk kompetens inom dessa program, vilket är en viktig förutsättning för att kunna erbjuda kvalitativ undervisning.

## Starkt samarbete mellan rektorer och gemensamt ekonomiskt ansvar

Det framhålls att det finns ett nära samarbete mellan rektorerna, vilket bidrar till en gemensam ansvarskänsla för både den pedagogiska och ekonomiska utvecklingen. Detta samarbete möjliggör att man kan balansera ekonomiska utmaningar inom olika program och säkerställa att alla elever får tillgång till en högkvalitativ utbildning. Det finns en tydlig struktur för arbetet inom rektorsgruppen, vilket bidrar till en enhetlig och effektiv ledning av skolans verksamhet. Detta säkerställer att beslutsfattande och implementering av åtgärder sker på ett organiserat sätt. En styrka är även den gemensamma plan och strategi för förbättringsarbetet kopplat till undervisningens kvalitet.

# Gymnasiearbetet 

Tidigare års insatser kopplat till gymnasiearbetet i de högskoleförberedande programmen och elevernas möjlighet att slutföra sina gymnasiearbete har gett positiv effekt på andel elever med examen.. Dessa delar av utbildningen bidrar till att förbereda eleverna för arbetslivet och vidare studier, och de ger eleverna möjlighet att utveckla praktiska färdigheter och entreprenöriellt tänkande.

## Trygghet och arbetsro

Generellt sett upplever eleverna att de är trygga i skolan, och skolans arbete med trygghet och studiero ligger nära Sveriges medelvärde enligt Skolinspektionens enkät. Detta tyder på att skolan har en fungerande miljö som stödjer elevernas sociala och emotionella välmående. Det finns dock program där trygghet och arbetsro behöver förbättras för med ett mer likvärdigt resultat på hela gymnasieskolan.

## Tillgängliga resurser och kompetenser inom elevhälsan

Elevhälsans professioner finns i den omfattning som behövs. Det finns också en strävan att fördjupa samarbetet mellan elevhälsan och undervisande personal.

## Identifiering av styrkor specifikt anpassad gymnasieskola

- Förändrad skoldag: Längre skoldagar och kortare lektioner för att bättre möta elevernas behov.
- Elevassistenterna är mer delaktiga: Elevassistenter har fått en utökad roll i klassrummet, vilket stärker elevernas stöd under lektioner.
- Erfaren personal: Många av lärarna och assistenterna har varit med sedan starten, vilket ger en stark förståelse för elevernas behov.
- Samarbete mellan lärare och elevhälsa: Ett redan befintligt samarbete mellan lärare och elevhälsa som ger en bra grund att vidareutveckla.

## Identifiering av styrkor specifikt introduktionsprogrammen (IM)

- Engagerad personal: Lärarna och personalen på IM beskrivs som mycket engagerade och skickliga på att höja elevernas självkänsla och skapa en positiv studiemiljö.
- Social träning och stöd: Programmet erbjuder viktig social träning och stöd, vilket hjälper elever som haft tidigare skolmisslyckanden att hitta en ny start.
- Tvärprofessionellt samarbete: Ett starkt tvärprofessionellt samarbete kring inskrivningssamtal och stöd för eleverna. Detta gör att de elever som kommer till IM får en grundlig genomgång av sina behov från början.
- Förbättrad rapporteringsgrad för frånvaro: Trots utmaningarna har IM förbättrat sin rapporteringsgrad, vilket visar ett engagemang för att följa upp elevernas närvaro.

# IDENTIFIERING AV FÖRBÄTTRINGSOMRÅDEN 

Utifrån analys av resultaten identifierar och formulerar du de förbättringsområden som är kopplade till elevernas resultat och måluppfyllelse, d v s till resultatnivån. Prioritera!

## GYMNASIESKOLA INKL ANPASSAD GYMNASIESKOLA OCH IM

## Fortsatt fokus på att öka elevernas närvaro

Frånvaron har minskat något jämfört med föregående år, vilket tyder på en förbättring i närvaron. Detta gäller särskilt inom vissa enheter där rapporteringsgraden har förbättrats, men det finns fortfarande utmaningar kvar. Sammanfattningsvis har arbetet med närvaro på gymnasieskolan tagit viktiga steg framåt under året, men det finns fortsatt behov av att stärka rutiner,arbetssätt och ge rätt stöd till elever med långvariga frånvaroproblem.

# GYMNASIESKOLA INKL ANPASSAD GYMNASIESKOLA OCH IM 

## FÖRBÄTTRINGSOMRÅDE

## Fortsatt fokus på att öka elevernas närvaro

## ANTAGANDE AV ORSAKER

## Motivationsbrist och låg studiemotivation

Det framkom att vissa program har lägre resultat och högre frånvaro. Detta kan kopplas till elevernas upplevelse av att utbildningen inte är relevant eller nödvändig för deras framtida yrkeskarriär, särskilt om de redan har säkrat arbete utan fullständiga betyg. En låg upplevd relevans kan minska motivationen att delta i undervisningen regelbundet. Denna bild bekräftas även i elevenkäten där det framkommer att eleverna inte upplever undervisningen engagerande och intresseväckande i tillräckligt hög grad. Resultatet på elevenkäten visar också brist på elevinflytande samt en brist på reflektion kring lärandeprocessen, som kan kopplas till den höga frånvaron. När elever känner sig omotiverade eller inte har inflytande över sin skolgång ökar sannolikheten för att de inte deltar aktivt. Att arbeta med dessa områden kan därför vara nyckeln till att minska frånvaron. Rektorerna för enhet 3 (yrkesprogrammen) lyfter dessutom fram en kultur av "att vara nöjd med ett E" och att eleverna inte strävar efter högre mål som en bidragande orsak till elevers frånvaro.

Forskarna Ursula Manger och Peter Novak har i artikeln "Effects of student participation in decision making at school. A systematic review and synthesis of empirical research" har gjort en sammanställning och analys av forskningsresultat om elevdelaktighet för att belysa effekterna. De ser i forskningen att elevers delaktighet och inflytande påverkar lust att lära, ökad gemenskap och förbättrade relationer.

Giota konstaterar i sin forskningsöversikt (2013) att elevers motivation påverkas av samspelet med läraren, förtroendefulla relationer, lärarens förhållningssätt och attityd gentemot elevens resurser, klassrumsklimatet och lärarens undervisningsstil.

Huvudmannen drar slutsatsen att gymnasieskolan behöver fortsätta sitt arbete med att skapa en tillgänglig undervisning där alla elever får möjlighet att utveckla sin fulla potential oavsett förmåga och behov. Det handlar om att skapa förutsättningar för en likvärdig utbildning av god kvalitet med ett relationellt förhållningssätt till alla elever och deras lärande. Alla elever skall uppleva delaktighet och tillhörighet. Skolan behöver kunna erbjuda olika lärmiljöer för olika förutsättningar och behov på ett flexibelt sätt.

# Utmaningar med undervisningskvalitet och skolmiljö 

Vissa program har lyfts fram som program med lägre studiero och trygghet, vilket kan påverka närvaron. Om eleverna upplever att undervisningen är tråkig, irrelevant, eller att skolmiljön är otrygg, kan detta leda till ökad frånvaro. Det har också nämnts att frånvaron kan vara högre där undervisningskvaliteten uppfattas som sämre eller där eleverna inte får det stöd de behöver. Samtliga enheter ser ett behov av att förbättra den tillgängliga undervisningen och öka elevers motivation, något som kan påverka frånvaron. Det relationella förhållningssättet och att arbeta för en mer tillgänglig undervisning är centrala delar i alla enheters förbättringsplaner samt i den skolövergripande förbättringsplanen.

## Bristande struktur och uppföljning

Strukturerade samtalet (steg 3) i metodstödet används och dokumenteras inte i tillräcklig grad vilket motverkar möjligheterna att analysera och arbeta effektfullt närvarofrämjande. Trots att rektorerna har skapat förutsättningar för att stärka mentorer i att genomföra strukturerade samtal är det fortfarande stora variationer i hur dessa genomförs. Vissa mentorer behöver fortsatt stöd och uppföljning för att säkerställa att samtalen hålls på ett konsekvent och ändamålsenligt sätt. Rektorerna framhåller dessutom i enheternas resultatanalys att det finns behov av att tydliggöra roller och ansvar i arbetet kring frånvaro, särskilt mellan mentorer, undervisande lärare och elevhälsoteam (EHT).

## Elevhälsans roll och stödinsatser

Elevhälsan spelar en central roll i att stödja elever med hög frånvaro, men det nämndes att samarbetet mellan elevhälsan och lärare kan förbättras. Om elevhälsans insatser inte är tillräckligt integrerade i det dagliga arbetet eller om lärarna inte söker stöd i tillräcklig omfattning, kan detta leda till att elever med frånvaro inte får det stöd de behöver för att återvända till skolan. Rektorerna har tagit beslut som främjar möjligheten till elevhälsans konkreta stöd gentemot eleverna framför allt genom rekryteringen av tre speciallärare. Det finns dock fortfarande behov av att integrera elevhälsan och pedagogisk personal ytterligare för att stödja elevernas behov än bättre. Att elevhälsans professioner aktivt också arbetar i klassrummen tillsammans med pedagogisk personal behöver också fortsätta utvecklas. Det finns ett påbörjat förbättringsarbete kopplat till att öka förståelsen om att elevhälsoarbetet är hela skolans ansvar och börjar i klassrummet, som ett led i att synliggöra det dubbelriktade sambandet mellan hälsa och lärande. Arbetet är en process och sker fortlöpande i dialog mellan personal och rektor som en del i det systematiska kvalitetsarbetet.

Rektorerna för enhet 2 (högskoleförberedande program) identifierar dessutom brister i tydliga förväntningar på studie- och yrkesvägledare (SYV) som en faktor, vilket påverkar elevernas motivation och framtidsutsikter. SYV roll behöver bli tydligare i elevhälsan och närvarofrämjande arbete genom att stödja elevernas framtidsplanering.

Elevhälsan för enheten behöver ledas av rektor. Då det inte har varit kompletta elevhälsoteam kopplade till respektive enhet har det varit svårt för rektor att få en gemensam riktning i stöd från elevhälsan till programmen och enheten.

# Mentorsuppdrag och elevkontakt 

Mentorsuppdraget identifierades som centralt. Mentorerna tar mer ansvar för elevens hela skolsituation än tidigare och uppdraget behöver fortsätta utvecklas. Ett starkt mentorskap kan vara avgörande för att tidigt identifiera och åtgärda frånvaro. Rektorerna lyfter fram att de vill fortsätta sitt arbete med att utveckla mentorskapet. Aspelin (2018) lyfter fram vikten av relationskompetens för att eleverna ska kunna utveckla en hållbar och varaktig kunskap. Det handlar om relationen mellan elev och lärare som är avgörande för en god utbildning. Omsorgsfulla och förtroendefulla relationer kan ge positiva effekter på utbildningen (Roorda mfl. 2011; Cornelius-White, 2007; Hattie, 2009). Det råder konsensus bland motivationsforskare om att motivation kan påverka elevers psykiska hälsa, skolprestationer i skolan, utbildnings- och yrkesval och livsval. (Giota, 2019).

Det handlar om att utgå från elevernas erfarenheter och lärandesituation. Aspelin menar att kunskaps- och relationsbyggande förutsätter varandra i skolan. Om man inte bygger förtroendefulla och goda relationer med sina elever är det svårt att bygga en hållbar och varaktig kunskap hos sina elever. Lärandet sker mellan lärare och elev. Tillvägagångssättet är aktivt och medvetet för att skapa meningsfulla relationer för att öka elevernas lärande. (Aspelin, 2018).

Hirsh (2020) visar i en studie som bygger på elevintervjuer att förbättringsarbete i skolan inte bara kan fokusera på ämneskunskap och undervisningsmetoder då processen undervisning kontra lärande även inkludera en relationell och interpersonell sida av undervisningsprocessen. Den undervisning som eleverna upplever som den bästa är den där läraren har en balans mellan kognitiv stöttning och utmaning samt den affektiva dimensioner där läraren bryr sig om "elevernas sociala utveckling, självförtroende och självkänsla." Hirsh lyfter fram att detta förtroendefulla mellanmänskliga förhållandet är centralt för elevernas lust att lära och viljan att vara delaktig i undervisningen. Hirsh framhåller således att det är viktigt att både lärarutbildningen och fortbildningsinsatser på skolorna inkluderar de olika dimensionerna av lärarprofessionen och undervisningen. Hon menar också att det relationella ledarskapet går att utveckla genom kollegialt lärande där kollegiala forum möjliggör analys av såväl ämnesdidaktiska aspekter av undervisningen som relationellt ledarskap.

Ett tydligt mentorskap är en nyckel till att uppnå målen i kap 1 och 2 i läroplanen samt en betydande del i att utveckla elevernas delaktighet och inflytande och i förlängningen deras lärandeidentitet. Huvudmannen kan se att mentorskapet inte är likvärdigt på Falkenbergs gymnasieskola och precis som rektorerna själva anger så är det en angelägen fråga att jobba vidare med.

# Individuella faktorer

Det nämndes under workshoppen att IM har en hög andel elever med särskilda behov och att många elever saknar åtgärdsprogram eller pedagogiska kartläggningar från grundskolan. Individuella faktorer, som att elever kommer från miljöer med låg utbildningstradition eller har särskilda inlärningssvårigheter, kan påverka deras närvaro och kräver specifika stödinsatser.

## HANDLINGSPLAN: PLAN FÖR FÖRBÄTTRAD UNDERVISNINGSKVALITET GYMNASIESKOLA INKL ANPASSAD GYMNASIESKOLA OCH IM

Tänk på att koppla insatser till orsakerna till ett förbättringsområde. Det är orsakerna till ett förbättringsområde som är möjliga att åtgärda. Tänk långsiktigt - mål, insatser och ledarhandlingar kan pågå under flera läsår.

## LA 2024-2025

## Fortsatt fokus på att öka elevernas närvaro

|  Mål och förväntade effekter | Ledarhandlingar/insatser | Delutvärdering När, hur, ansvar | Utvärdering När, hur, ansvar  |
| --- | --- | --- | --- | |  Samtliga enheter har närvarofrämjande arbete som en del av sitt förbättringsarbete, vilket gör att HM initialt följer upp och stöttar det lokala arbetet allt efterhand som behov synliggörs. Mål Målet är att främja en god närvarokultur genom tydlig kommunikation, kontinuerlig | Huvudmannen ska:

- följa upp förbättringsområdet systematiskt med rektorerna.
- utifrån uppföljningen ge riktat stöd till de rektorer och enheter som har behov av extra hjälp med att implementera effektiva strukturer och rutiner för frånvarouppföljning.
- utifrån uppföljningen ge riktat stöd till de rektorer och enheter | När: Delutvärdering i januari 2025 Hur:
- Kvalitetsdialog där huvudmannens representanter för dialog med rektorerna i syfte att synliggöra enheternas nuläge kopplat till uppsatta mål och förväntad effekt. | När: Utvärdering och uppföljning av förbättringsområdet sker efter läsårets slut. Hur:
- Kvalitetsdialog där huvudmannens representanter för dialog med rektorerna i syfte att synliggöra enheternas  |

uppföljning och riktade stödinsatser för öka elevernas närvaro.

## Förväntade effekter:

- Ökad närvaro bland eleverna genom att tidiga insatser sätts in baserat på identifierade behov.
- Förbättrad kommunikation och samordning mellan rektorer, lärare och elevhälsan kring elever med frånvaro.
- En enhetlig dokumentation som möjliggör bättre analys och åtgärder på individ- och enhetsnivå.
- Undervisningen är i högre grad tillgänglig och möter elevernas behov av lärande och utveckling.
- Elevresultaten ökar:
- Andel elever med examen ökar i jämförelse med föregående år.
- Genomsnittlig betygspoäng ökar i jämförelse med föregående år.
- Elever känner i större utsträckning motivation till skolarbetet/undervisningen. som har behov av att utveckla ett närvarofrämjande arbete.
- följa upp att samtliga enheter använder fastställd plan och metodstöd och dokumenterar åtgärder i enlighet med riktlinjerna.
- säkerställa att dokumentation av strukturerade samtal, åtgärder och uppföljningar sker på ett rättssäkert och transparent sätt på samtliga enheter.
- Under kvalitetsdialogen synliggörs ev behov av riktat stöd till rektor och/eller enheter.
- Inför kvalitetsdialogen samlar huvudmannen in och granskar dokumentationen, som underlag inför dialogen.

Ansvar: VC, kvalitetsstrateg och utredare

## Hur:

- Lärmöten

Lärmötena följs upp under strategidagen i slutet av terminen. Ansvar: VC och strateg

- Professionellt lärande för skolledare nuläge kopplat till uppsatta mål och förväntad effekt.
- Huvudmannen ansvarar för den övergripande utvärderingen och ser till att resultat och lärdomar används för att förbättra strukturer och rutiner inför kommande läsår.
- Sammanställning och analys av kvalitetsdialogen och annan relevant dokumentation synliggör om förbättringsområdet ska avslutas, fortsätta och/eller förändras inför kommande läsår.
- Under kvalitetsdialogen synliggörs ev behov av riktat stöd till rektor och/eller enheter. Ansvar: VC och strateg

Detta visar sig genom ökade resultat i elevenkäten:

- Hur ofta får lärarna dig att bli intresserad av skolarbetet?
- Tycker du att lärarna får dig att tro på dig själv i skolarbetet?
- Hur mycket tycker du att ni elever får vara med och påverka hur ni ska arbeta på lektionerna? lärmöten (4 ggr under HT 24) samt professionellt lärande för skolledare 3 ggr under HT 24).
- skapar möjlighet till samsyn i bärande begrepp i Utbildning Falkenberg, t ex genom skolledarkonferenser (2 ggr/LÅ) med fokus på Utb Fbg.
- stödja planeringen och genomförandet av skolövergripande plan och strategi, som sker bl.a. på lärmöten samt strategidagar (2 ggr/LÅ).

Professionellt lärande följs upp i samband med sista träffen per termin. Ansvar: VC och strateg

- Skolledarkonferenser

Arbete pågår av strateger hur huvudmannen bör/kan följa upp skolledarkonferenserna. Ansvar: Ledningsgruppen med stöd av strateggruppen

- Strategidagar

2 ggr/LÅ Ansvar: rektorerna

# Resultat gymnasieskolan, anpassad gymnasieskola, IM LÅ 2023-2024

# Andel elever med betyg E eller mer i samtliga kurser efter år 3