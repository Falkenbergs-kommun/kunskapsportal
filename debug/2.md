# Barnahus Halland 

*Italic*

- här är en lista
- asc
- ny punkt

På **Barnahus** Halland samordnar socialtjänst, polis, åklagare, barnmedicin och barn- och ungdomspsykiatri (BUP) sina insatser när det finns misstanke om att ett barn har utsatts för våld, sexuella övergrepp eller bevittnat våld i nära **relation**

Barnahus arbetar efter FN:s konvention om barns rättigheter. De brottsutsatta barnen är i fokus och de berörda myndigheterna samordnar sina insatser kring barnet. Mär särskilt anpassad och barnet kan tas emot för polisförhör och stöd i en barnvänlig miljö.

# Heading 1

## Målgrupp för verksamheten

Barn upp till 18 år som bor i Halland. Det måste finnas en upprättad polisanmälan, en pågående utredning hos socialtjänsten samt särskilda skäl för att samordna insatserna.

## Ärendet kan handla om

- Misstanke om att barnet utsatts för våldsbrott i nära relation
- Misstanke om att barnet utsatts för sexuellt ofredande i nära relation
- Misstanke om att barnet utsatts för sexuella övergrepp oavsett relation till gärningsman
- Misstanke om att barnet utsatts för hedersrelaterat hot, våld och/eller sexuella övergrepp
- Misstanke om att barnet upplevt våld i nära relation - så kallat barnfridsbrott

## Kontakta Barnahus Halland

På Barnahus arbetar tre samordnare vars huvudsakliga uppgifter är att ansvara för samråden, bidra med rådgivning och kunskap, hjälpa och stödja de personer som kommer till barnahuset i samband med förhören.

## Du kan höra av dig till samordnarna på barnahus om du:

- vill veta vart du kan vända dig för ytterligare stöd
- vill få rådgivning och mera kunskap
- är på förhör, har varit eller ska komma på förhör.

Vårdnadshavarna kan höra av sig till samordnarna för att tillsammans med barnet få komma och titta på lokalerna igen efter ett förhör.

Personalen på Barnahus Halland arbetar kontorstid. Telefonen är öppen klockan 9-15. Telefonnumret 035-13 7850 är inte bemannat hela dagarna. Om ingen svarar lämna meddelande, för att bli uppringd.

## Undantag

Det kan finns undantag när andra målgrupper kan komma att bli aktuella för Barnahus Hallands samordnade insatser och anpassade lokaler. För mer information se samverkansavtalet.

# Förhör 

Kungsbacka och Varberg håller förhör i polishuset i Varberg. För övriga kommuner sker förhören i Barnahuslokalen i Halmstad.

## Så här går det till när barnet hämtas till förhör

Vem som hämtar barnet till förhör avgörs utifrån vem som är misstänkt för brottet och av hur familjesituationen ser ut. Beslutet om vem som hämtar barnet fattas av åklagare.

Om särskild företrädare (nedan kallad SF) är utsedd och tid för förhör är bestämd, meddelar polisen samordnarna som i sin tur kontaktar skola eller förskola med information om tid för hämtning. Skolan utser en trygghetsperson som ska följa med barnet till förhöret.

## Trygghetsperson som stöd under förhöret

När barnet hämtas till förhör av särskild företrädare ska en trygghetsperson följa med barnet. Samordnarna på Barnahus kontaktar då barnets skola eller förskola som i sin tur får utse en trygghetsperson. Det bör vara en person som barnet känner sig trygg med. Läs mer om rollen som trygghetsperson här (Länk broschyr)

## Särskild företrädare informerar barnet inför förhör

Barnet behöver förstå vad som ska hända det vill säga att barnet ska på förhör och träffa en polis men däremot inte få information om anledningen till förhöret. Barnets berättelse ska vara opåverkad. Det är dock viktigt att barnet känner sig trygg. Det är den särskilda företrädare som har ansvar att förmedla till barnet vad som händer.

Folder finns - Information till barn från särskild företrädare inför barnförhör (länk Barnets broschyr)

## När barnet kommer till förhör

Polisen som ska hålla förhöret, möter upp barnet. Barnet ska slippa träffa fler personer än nödvändigt.

Trygghetspersonen väntar i väntrummet under förhöret. Vid behov kan trygghetspersonen få information och stöd från samordnarna på Barnahus Halland. Det kan vara frågor kring rollen som trygghetsperson eller vad som kan vara viktigt att tänka på i kontakten med barnet efter förhöret.

Då vårdnadshavare/omsorgsperson följer med barnet till förhör erbjuds samma typ av stöd. Informationsfolder finns kring detta stöd - länk till VH-broschyr samt till Barnets broschyr

# Förhöret 

Då barnet förhörs av polisen sitter åklagare, socialtjänst och särskild företrädare eller målsägandebiträde och lyssnar i ett medhörningsrum eller via länk.

Vid behov utifrån särskilda skäl, deltar även representant från BUP för att erbjuda konsultativt stöd utifrån barnets behov och psykiska mående. Detta planeras på samråden inför förhöret.

## Socialtjänstens hantering av uppgifter som framkommer vid barnförhör

Kring de uppgifter som kommer fram under barnförhöret råder förundersökningssekretess. Sekretessen innebär att de uppgifter som framkommer under barnförhöret inte får lämnas vidare till vårdnadshavare. Socialtjänsten ska i de fall vårdnadshavare begär ut handlingar sekretessmarkera barnets berättelse från barnförhöret.

Om information från barnets förhör behöver användas av socialtjänsten ska detta alltid ske i dialog med förundersökningsledaren.

## Efter förhöret

Då barnförhöret är avslutat kontaktar polisen barnets vårdnadshavare och informerar om att barnet har varit på ett förhör.

Socialtjänsten pratar med vårdnadshavarna och barnet efter förhöret och gör en skyddsbedömning.

## Stöd från Barnahus efter förhör

Efter barnförhör kan det uppstå många frågor och känslor hos barnet eller i familjen. Det kan till exempel vara frågor som handlar om vad som kommer att hända härnäst eller känslor av skam och skuld hos barnet över att ha berättat om sin utsatthet. Det kan även handla om känslor av maktlöshet och ilska hos föräldrar. Samordnarna på Barnahus Halland erbjuder därför barn att få komma tillbaka för att gå igenom vad som hänt och prata om sina upplevelser av den nuvarande situationen.

Syftet med ett sådant samtal är att göra barn delaktiga och motverka krisreaktioner hos barnet. Samordnarna erbjuder även stödsamtal till vårdnadshavare/omsorgspersoner efter förhör gärna tillsammans med ansvarig handläggare på socialtjänsten. Ett sådant samtal syftar främst till att ge information om rättsprocessen och att avlasta skuld från barnet.

Om socialtjänsten ser att det finns behov av ytterligare stöd- eller vårdinsatser för barnet, utifrån upplevt våld och trauma, kan kontakt med BUP ske via samordnarna på Barnahus.

## Samråd

En grundförutsättning för att ett ärende ska tas upp för samråd är att det pågår en utredning hos socialtjänsten och att en polisanmälan är upprättad. Samråden bygger på ett bra teamarbete kring barnet.

# Samråd före förhör 

Dag och tid för samråd är tisdagar klockan 9-16, där varje ärende har cirka 30 minuter. Samråden sker i Halmstad på Barnahus, fysiskt och via länk (hybridmöte).

Inför samrådet är det viktigt att alla parter läser in sig på ärendet. Samråd på Barnahus innebär planering i förhållande till förhör med barnet samt eventuella insatser från Barn- och ungdomspsykiatrin, socialtjänst och läkare.

Inför ett samråd förväntas varje myndighet förbereda sig genom att ha med den information som man bedömer relevant, exempelvis aktuellt misstänkt brott, barnets familjeförhållande, skolsituation och eventuella diagnoser.

## Anmäl ett ärende till samråd

Både polis och socialtjänst kan anmäla till samråd. Anmälan av ärenden sker till samordnare på barnahus.

## Bedömningar för barnets bästa

I processen kring barn som misstänks ha utsatts för övergrepp har varje part ett tydligt uppdrag där varje part måste ta egna beslut utifrån den lagstiftningen som rör den organisationen. Till exempel kan socialtjänsten göra bedömningen att barnet far illa i hemmet utan att något brott har begåtts och åklagare ska självständigt fatta beslut om eventuellt åtal. Det gemensamma arbetssättet när det gäller denna process handlar i första hand om att göra processen så bra som möjligt för barnet, men också att höja kompetensen, förbättra kvalitén i arbetet och effektivisera processen.

Den samordnade verksamheten ska inte ersätta akuta åtgärder som var och en av parterna har skyldighet att hantera.

## Deltagare och roller vid samråd

## Samordnare för Barnahus

Är ordförande och leder samrådet, ansvarar för att en samlad bedömning görs utifrån adekvat information och att överenskommelser sker mellan alla parter angående planering inför förhöret. Samordnarna ansvarar för att en samlad bedömning görs utifrån adekvat information och att alla parter kommer överens kring planeringen av förhöret.

## Barnkliniken

Bidrar med medicinsk kompetens, bedömning av medicinsk utredning samt eventuellt tidigare kännedom.

# BUP 

Bidrar med barnpsykiatrisk kompetens, gör en första bedömning av ärendet utifrån kris och behandling samt eventuellt tidigare kännedom.

## Polis och åklagare

Bidrar med brottsrättslig kompetens, bedömer och beslutar om att inleda förundersökning avseende brottsutredning eller ej. Åklagaren ger direktiv till polisen om fortsatta åtgärder, exempelvis förhör.

## Socialtjänsten

Bidrar med psykosocial kompetens, gör en första bedömning av ärendet utifrån risk och skydd, samt eventuellt tidigare kännedom.

## Underlag som ska finnas med vid samråd

Samtliga parter tar med eventuell relevant information samt tidigare kännedom om barnet och händelsen till samrådet utifrån nedan punkter.

- Vad har barnet utsatts för?
- Vad är det misstänkta brottet
- Hur och när misstankar om misstänkt brott kom fram
- Eventuella vittnen
- Tid och rum för misstänkt brott
- Misstänkt förövare
- Har barnet uppvisat skador samt i så fall vilka och för vem
- Om man varit i kontakt med barnet eller den misstänkte angående aktuella misstankar eller andra aktuella frågor
- Familjesituation?
- Vårdnadshavare
- Konflikter eller tvister i familjen
- Syskon
- Barnets boende (växelvis) i så fall, vilken vecka hos vem?
- Om barnet har regelbundet umgänge med annan boendeförälder och i så fall vem och hur ser umgänget ut?
- Var vistas barnet normalt under dagtid? Vilka tider?
- Kontaktuppgifter till förskola-skola
- Övrigt
- Tidigare kännedom om barnet
- Har barnet eller annan förhörsperson särskilda behov t.ex. intellektuell funktionsnedsättning, ADHD, språksvårigheter?
- Behövs tolk, barn och/eller föräldrar?

## Detta behandlas vid samrådet

- Socialtjänsten alternativt polisens tidigare kännedom och kontakt med familjen samt relevant information från tidigare anmälningar och utredningar. Finns behov av tolk?
- Eventuella tidigare uppgifter om våld i familjen, även våld mellan vuxna och syskon.
- Språklig utveckling, kommunikationsförmåga och eventuell diagnos eller ohälsa hos barnet.
- Uppgifter om vilken förskola eller skola barnet går i samt omsorgstider
- Barnets medicinska journal, i det fall läkare bedömer att det finns uppgifter som kan vara relevanta för pågående utredning. Finns behov av läkarundersökning?
- Uppgifter om hur kontakten med barnet och föräldrar eller omsorgspersoner sett ut efter att polisanmälan gjordes.
- Finns behov av stöd till barnet, trygghetsperson eller förälder eller omsorgsperson inför, under eller efter barnförhöret? Eventuellt skyddsbehov för barnet?

---